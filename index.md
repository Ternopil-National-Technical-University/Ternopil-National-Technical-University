---
layout: default
title: Home
---

## ХІV ПОЛЬСЬКО-УКРАЇНСЬКО-НІМЕЦЬКА ЛІТНЯ ШКОЛА З МЕХАНІКИ РУЙНУВАННЯ

24–25 вересня 2015 р. в рамках наукової конференції на базі Тернопільського національного технічного університету ім. Івана Пулюя (ТНТУ) відбулася ХІV польсько-українсько-німецька Літня школа з механіки руйнування (Школа). До складу програмного комітету Школи увійшли професори В. В. Панасюк (Україна), W. Kasprzak (Польща), П. В. Ясній (Україна), J. Kaleta (Польща), Г. М. Никифорчин (Україна) і L. Tóth (Угорщина). Цьогорічна Школа проходила під егідою та фінансової підтримки Європейського товариства з цілісності конструкцій (European Structural Integrity Society – ESIS), як складова діяльності відновленого цього року Технічного комітету (ТК) № 13 ESIS “Education and Training” (співголови комітету професори П. В. Ясній і проф. L. Marsavina (Румунія). Відкрив Школу проф. П. В. Ясній, який побажав її учасникам плідної роботи. Після цього акад. НАН України. В. В. Панасюк виголосив від себе і проф. W. Kasprzak, як засновників і незмінних лідерів Школи, звернення до її учасників. В ньому зроблено екскурс в історію проведення Шкіл, які були створені для ознайомлення студентів старших курсів, аспірантів та молодих інженерів з досягненнями науки про руйнування та міцність.

![C:\Users\pavlo\Desktop\IMG_17.JPG](https://lh6.googleusercontent.com/T5TyYDHk_P2mpP10kkBqlRMcHqTR-p3QE6_8kb53tIQzkyqrBcFJ1VmVLEBI7wrXMJdUWC8UMnyVUDvVTyaabIE45HlZ9jfvGsy5SxONS2lpmvCCRyd7YQndAo4Ab-0BquRZ-nb71PqvAewb)

Виступ проф. Л. Тота

під час роботи 14 Літньої Школи

З часу організації першої такої Школи минуло 20 років. Напрацювання, які здійснені організаторами перших 10 Шкіл, підсумовані у спеціальній книзі "Summer Schools on Fracture Mechanics" (автори В. В. Панасюк і В. Каспшак).

Учасники 14-ї Школи мали можливість прослухати низку лекцій присвячених сучасним проблемам механіки руйнування, зокрема:

Yasniy P. Basic approaches of fracture mechanics.

Yasniy P. Basic concepts and mechanisms of fatigue.

Yasniy O. Exercise session: The calculations of residual lifetime of structural elements under cyclic loading considering the scatter of cyclic crack growth resistance characteristics.

Tóth L. Semi non-destructive material characterization for ageing monitoring of operating components.

Nykyforchyn H. The main regularities and methods of evaluation of dissipated damaging in steels caused by its long-term service.

Krasowskii A. Application of fracture mechanics methodology to the structural integrity assessment of some industrial objects.

Kaleta J. Design, manufacturing, modeling, monitoring and testing of high-pressure composite vessels for hydrogen storage.

![C:\Users\pavlo\Dropbox\DMDP-2015\DMDP4-Foto\IMG_9970.jpg](https://lh5.googleusercontent.com/qwTDM-x-9441861d6ZVtibPg4_LB4Ew_q60DUjJqjN6cuBiM6WFPa26qRW_u7w_E0ypl1YgeUsvYmz5ojqdlfKZrtjxedE-DXyXYFn9CTLTYO1MPGS1fXTcaVfAqyhLOO6kAT0v5f4C0Y-s2)

Учасники ХІV Літньої школи з механіки руйнування. В першому ряді зліва професори: J. Kaleta, П.В. Ясній, В.В. Панасюк, W. Kasprzak, L. Tóth, Г.М. Никифорчин, А.Я. Красовський

Слухачами Школи було 36 осіб з чотирьох країн: 10 з Польщі, 4 – з Угорщини, 4 – з Румунії та 20 – з України, зокрема від нашого університету: к.т.н. Д.Я. Баран, к.т.н. С.В. Гладьо, А.П. Сорочак, І.М. Підгурський. Всім учасники школи отримали відповідні сертифікати за підписом співголови Технічного комітету ТК13 ESIS “Education and Training П.В.Ясній.

Під час заключного засідання заслухавши виступи акад. НАН України Панасюка В.В., та проф.. Никифорчина Г.М., було прийнято ухвалу із пропозицією звернутися до президента ESIS Леслі Банкс та керівників відповідних національних комітетів ЕSIS щодо трансформації польсько-українсько-німецької школи у Літні школи з механіки руйнування у Східній та Центральній Європі під егідою ЕSIS. Було також прийнято запропоновано наступну школу провести у 2017 році.